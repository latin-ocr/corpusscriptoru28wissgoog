VIII

de bellis desperatis atque hostibus reportabat. utroque loco
rem tangere uidetur de qua in ipsa Aegypto certior factus est.
bis autem Theodosium ad Iohannem misisse consultum de
euentu belli imminentis praeter alios Augustinus de civ. dei
V, 26 refert, scilicet antequam Maximo (a. 388) et Eugenio
(a. 394) bellum inferret. habemus igit-ur iam terminos quosdam,
intra quos Cassianum in Aegypto commoratum esse statuamuS,
annos seilicet 385—394. et hic statim adicienda ac diligenter
consideranda sunt ea, quae contra Nestor. 1. VII, cap. 31 de
se narrat: adoptatus enim, inquit, a beatissimae memoriae
Iohanne episcopo in ministerium sacrum atque oblatus deo,
etsi corpore absum, affectu illic sum. quid sit illud adoptatus
atque oblatus deo e Gennadio nouimuS‚ qui Cassianum a Io-
hanne Maqno episcopo diaconum ordinatum refert. quod nisi
intra a. 398-403 fieri non potuisse patet. itaque ut quae·-
stionem institutam absoluamus, pro certo definire licet Cassi-
anum non multo ante a. 385 in Aegyptum uenisse eamque, cum
interim monasterium suum Bethleemiticum repetisset ibique
ueniam diuturnae peregrinationis atque redeundi potestatem acce-
pisset, ¹) ante a. 403, quo Iohannes Chrysostomus in exilium missus
est, in perpetuum reliquisse. cum autem adulescens in Aegyptum
uenerit, uix ante a. 360 eum natum esse ueri est simile.

Ab Aegypto Cassianus Constantinopolim profectus et sicut
supra commemorauimus a Iohanne chrysostomo diaconus or-
dinatus est. ²) deinde incertum quo anno in patriam reuertit
Massiliaeque presbyter factus usque ad uitae finem in ea urbe
degit et opera sua scripsit, quibus coenobiorum instituta, quae·
in Oriente et Aegypto cognouerat, exposuit et de monachorum
uitiis et uirtutibus disseruit, ita quidem, ut Institutiones ad
exterioris hominis observantiam et institutionem coenobiorum
conpetentius aptarentur, conlationes uero ad disciplinam in-
terioris ac perfectionem cordis et anachoretarum uitam atque
doctrinam potins 3) pertinerent. primum autem eius opus sunt

 

¹) Coul. XVII, 30, 2.
¹²) eo spectare uidetur quod Inst. XI, 18 de se refert: nec episcopi

condere manus potui.
³) Inst. ΙΙ, 9, 3.

